---
---
Redovisning kmom03
=========================

Detta innehåll är skrivet i markdown och du hittar innehållet i filen `content/redovisning/03_kmom03.md`.

## Har du tidigare erfarenheter av att skriva kod som testar annan kod?
Ja från Python kursen. Det är lite lurigt att komma på vad man ska testa och om det man tror att man testar
verkligen testar rätt sak. Jag började med att bygga mina klasser men jag insåg snart att det var bättre att
börja med testerna och köra dom först eftersom jag då kunde få spellogiken att funka utan att bry mig om det
session och get och post. 

## Hur ser du på begreppen enhetstestning och “att skriva testbar kod”?
Jag tror att det är bra framförallt som nybörjare att hålla sig till. Små metoder som är lätta att testa. 
Det är så lätt att försvinna in i nån förvirring annars, dels för att man skriver stora funktioner som gör 
många grejer vilket i sin tur leder till att koden troligtvis blir mer buggig och även svårare att underhålla. 
Det kan också bli svårt att upptäcka när man gör onödiga moment i stora metoder. Testerna kan då testa specifika 
händelser och då kan man lättare gå in och ändra i koden om det blir fel. 
I det här kmomet åkte jag på att lite problem på slutet med hur spelturen skulle fördelas, men eftersom jag
visste att det funkade internt i testerna, kunde jag direkt leta i template filen och se problemet.

## Förklara kort begreppen white/grey/black box testing samt positiva och negativa tester, med dina egna ord.
Black box testing kan göras av en testare, programmerare eller slutanvändaren. Man använder GUI:et för att testa. 
Jag tänker att i det här projektet gjorde jag black box testing när jag mot slutet spelade spelet i browsern 
och kollade att tärningarna visades, att rätt poängsumma räknades ihop för rätt spelare etc.
White box testing testar koden för de inre strukturerna i själva källkoden, som i tex enhetstester. Man testar 
hur koden fungerar inne i programmet, inte hur det fungerar från "utsidan". Grey box testing är delvis en kombiantion men 
testaren har inte tillgång till hela källkoden och kanske inte hela det färdigställda GUI:et heller. Till skilland
från enhetstestning så används grey box testing tex i integration testing där man testar om olika moduler 
jobbar ihop som dom ska.
Positiv testning testar tex metoder; om metoden inte visar rätt resultat har testet misslyckats. Detta kan man 
kolla med tex assertions. Negativa tester är när man testar hur systemet hanterar när tex en användare skriver
bokstäver i ett fält där det måste vara nummer; då kastas ett exception.

## Berätta om hur du löste uppgiften med Tärningsspelet 100, hur du tänkte, planerade och utförde uppgiften samt hur du organiserade din kod?
Jag gjorde ett flödesschema först eftersom jag inte var helt på det klara med det här med session och vad som 
skulle skickas med get och post. Jag ritade upp vyn med knapparna och vad som skulle hända om jag tryckte på
en knapp (post) och hur då en metod skulle användas i post handlern för att sedan göra en redirect och get för 
att presentera resultatet i vyn. Jag gick igenom de olika scenarierna på samma sätt; vad händer om spelaren inte
sparar på en gång, vad händer om den får en etta etc. 
Sedan gjorde jag testerna för att tänka igenom vilka metoder jag skulle behöva. Tex när spelaren kastar en tärning
så ska resultatet presenteras men inte sparas förrän spelaren trycker på save. Då behöver jag en metod för att 
spara resultatet av en eller flera turns och en som håller reda på summan av tärningskasten för ett eller flera kast.
UML diagrammet gjorde jag sist, det var väl tänkt att man skulle göra det innan, kanske...
Jag utgick ifrån dice och dicehand klasserna och byggde en player klass och en game klass som sköter 
spelet. Dice är oförändrad och diceHand har jag inte ändrat så mycket i förutom att jag la till en
funktion som kollar om det finns en etta i handen, och en fakeroll metod som jag kunde använda för att testa, eftersom 
det blev svårt att göra asserts med random tal.
Player är en instans av diceHand där metoder finns för att summera tärningskasten, hålla reda på en spelares poäng
i varje omgång och den totala summan. 
Game har två spelare och håller reda på om datorn eller människan rullar och vems tur det är. 
Routern skickar med sessionen med datat i för posts och get. Jag lade all sessionens data i en variabel och 
plockade ut det jag behövde i vyn. 
Vyn skriver ut olika saker beroende på vem som vinner, vems tur det är etc vilket kollas av med if-satser. 
##Hur väl lyckades du testa tärningsspelet 100?
Game testas till 100%, dice 87,5%, diceHand 95% och Player 84%. Det fick duga så. 
##Vilken är din TIL för detta kmom?
Det var verkligen en bra men svår övning i att tänka på alla posts, gets och sessions och vad som ska vara i vilken
klass. Det var trögt att komma igång, men att göra en del av testningen först hjälpte verkligen. 
Här i Sydney är skolorna och all barnomsorg stängda för de flesta barn sedan ett par veckor tillbaka så pga tidsbrist blev 
det inget extra gjort på spelet och inget filande på det visuella. Det får vara så, så att jag kan hinna med det andra. 
