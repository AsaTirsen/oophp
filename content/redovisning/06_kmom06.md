---
---
Redovisning kmom06
=========================

##Hur gick det att jobba med klassen för filtrering och formatting av texten?
Jag fick hålla på en stund med parse funktionen. Tillslut fick jag till något som funkade i kmom06/content, men när
jag sedan skulle applicera metoden på filtret som skickades med i objektet i kontrollern, så insåg jag att det inte var 
en array med en string med
ett filter i, utan med två. Så då fick jag gå tillbaka och göra om flera gånger. Jag grejade ett tag med en rekursiv metod 
men insåg sedan att det gick fint med en lättare lösning. Jag la också in en koll på att filtret måste
finnas med i filters. 

##Berätta om din klasstruktur och kodstruktur för din lösning av webbsidor med innehåll i databasen.
Jag har en klass för kontrollern för admin, en klass för kontrollern för bloggen och en för respektive textfiltret, 
functions och databassökningarna. Jag lade till en klass för functions för att kunna komma åt slugify().Jag valde att 
kopiera view-sidorna för bloggen och anropa dom separat. Egentligen hade jag velat att om man klickar på pages eller blog
länken i admin delen, så skulle man länkas vidare till kontrollern och view-sidorna för blogg-delen. Men jag vill komma 
igång med projektet nu så jag kommer inte att lägga tid på att lösa det nu. 


##Hur känner du rent allmänt för den koden du skrivit i din me/redovisa, vad är bra och mindre bra?
Det är lite blandat. Jag är medveten om att jag har slarvat med kommentarer och jag har säkert gjort saker mer invecklade 
än nödvändigt på sina ställen. Jag är fortfarande inte riktigt säker på om jag borde göra en initialize-metod och en massa
publika variabler som man kan komma åt i funktionerna istället för att sätta variablerna i varje metod. Men jag kör såhär, 
det blir en del upprepad kod men samtidigt lättare att förstå en specifik metod om allt finns i den. 
Jag tror att själva strukturen på hur jag har tänkt kring klasserna är ok - hoppas jag. 

##Ser du potential till refactoring av din kod och/eller behov av stöd från ramverket?
Jag har försökt att använda ramverkets metoder, men jag tycker ibland att dokumentationen är ganska kortfattad. Tex så var
det funktionen getPost i övningen content, där man kunde göra getPost med en array. Jag försökte ett tag att få det 
att funka med ramverkets request klass, men det står tydligt att den bara tar argumenten key och default, så jag gjorde 
en post för varje key istället. Det kanske går att lösa men jag kunde inte fatta hur. Jag gissar att jag även har missat
att använda en del fiffiga inbyggda php-metoder. Sedan var det ju det där igen med att alla deklarera alla variabler för
metoder i början av varje metod. Jag är inte säker på min lösning där. Jag jobbade på en reset-metod som 
funkar lokalt, men jag får det inte att funka på studentservern. Om ni har tid får ni gärna kolla och komma 
med tips - rad 78 i src/Content/Repository....

##Vilken är din TIL för detta kmom?
Jag har flera gånger råkat ut för att jag testar något och sedan får jag ett fel som jag vet att jag fått och löst 
vid ett tidigare tillfälle. Men just då kan jag inte komma på hur eller var jag löste det och så går det en halvtimma till 
att testa alla möjliga grejer och googla felet etc. Och sedan när jag kommer på det så är det så frustrerande att ha lagt 
en så lång stund på att felsöka något jag redan har löst på ett annat ställe. Lite som en ekorre som inte minns var den 
gömt sina ekollon. 
Jag tror att i början när vi byggde mer enstaka funktioner så var det nytt varje gång, men ju mer man lär sig och ju mer
komplexa grejer vi bygger så kan det vara bra att anteckna lite efterhand så att man inte behöver uppfinna hjulet om och om
igen. Eller dokumentera bättre! Men man blir ju så ivrig att komma vidare när man väl har löst något....
